<div id="hypercomments_widget" class="js-hypercomments-widget invisible"></div>

# Мета предмета та зміст програми

<p>Інтегрований предмет &laquo;Основи здоров&rsquo;я&raquo; передбачає розвиток здоров'язбережувальної компетентності шляхом набуття учнями навичок збереження, зміцнення&nbsp; та відповідального ставлення&nbsp; до особистого здоров'я та здоров&rsquo;я оточуючих.</p>
<p><strong>Мета</strong> інтегрованого предмета: формування в учнів свідомого ставлення до свого життя і здоров&rsquo;я, оволодіння основами здорового способу життя,&nbsp; навичками безпечної для життя і здоров&rsquo;я поведінки.</p>
<p><strong>Завдання </strong><strong>предмета Основи здоров&rsquo;я </strong><strong>&nbsp;</strong></p>
<ul>
<li>формування в учнів мотивації дбайливого ставлення до життя і здоров&rsquo;я;</li>
<li>формування у школярів стійких переконань щодо пріоритету здоров&rsquo;я як основної умови реалізації фізичного, психічного, соціального та духовного потенціалу людини з урахуванням її індивідуальних особливостей;</li>
<li>виховання у підлітків бережливого, дбайливого та усвідомленого ставлення до власного здоров&rsquo;я як однієї з найвищих людських цінностей, потреби самопізнання та всебічного самовдосконалення;</li>
<li>ознайомлення учнів з основними принципами та закономірностями життєдіяльності людини в природному та соціальному середовищах, спрямованої на збереження життя і зміцнення здоров&rsquo;я;</li>
<li>формування в учнів сталої мотиваційної установки на здоровий спосіб життя як провідної умови збереження і зміцнення здоров&rsquo;я;</li>
<li>ознайомлення учнів з основними принципами, шляхами й методами збереження життя і зміцнення усіх складових здоров&rsquo;я;</li>
<li>навчання учнів методам самозахисту в умовах загрози для життя;</li>
<li>навчання учнів методам самооцінки і контролю стану і рівня здоров&rsquo;я протягом усіх років навчання;</li>
<li>розвиток навичок учнів, спрямованих на заохочення вести здоровий спосіб життя.</li>
</ul>
<p>Навчальна програма побудована на основі інтегрованого поєднання елементів знань щодо збереження і захисту життя та зміцнення здоров&rsquo;я людини.</p>
<p>Зміст тем розгорнуто відповідно до Державного стандарту базової та повної загальної середньої освіти. До кожного розділу програми визначені обов&rsquo;язкові результати навчання, спрямовані на досягнення учнями здоров&rsquo;язбережувальної, соціальної, загальнокультурної та інших компетентностей.</p>
<p>Конкретним результатом навчання визначено розвиток здоров&rsquo;язбережувальних компетенцій &nbsp;учнів, поглиблення навичок та умінь (зокрема прийняття рішень, розв&rsquo;язання проблем, творчого та критичного мислення, спілкування, самооцінки та почуття гідності, протистояння негативному психологічному впливові, подолання емоцій та стресу, а також розвиток співчуття і відчуття себе як громадянина), усвідомлення учнями необхідності відповідати за життя і здоров&rsquo;я своє та оточуючих.</p>
<p><strong>Зміст програми</strong> структуровано за чотирма розділами:</p>
<p>1) Здоров&rsquo;я людини.&nbsp;</p>
<p>2) Фізична складова здоров&rsquo;я.</p>
<p>3) Психічна і духовна складові здоров&rsquo;я.</p>
<p>4) Соціальна складова здоров&rsquo;я.</p>
<p>Розділ &laquo;Здоров&rsquo;я людини&raquo; передбачає формування цілісного уявлення учнів про здоров&rsquo;я, безпеку і розвиток людини, їх взаємозв&rsquo;язок із способом життя і навколишнім середовищем, а також засвоєння учнями правил безпечної поведінки у природному і техногенному&nbsp; середовищі.</p>
<p>Розділ &laquo;Фізична складова здоров&rsquo;я&raquo; спрямовано на вивчення чинників, що впливають на фізичне благополуччя дитини.</p>
<p>Розділ &laquo;Психічна та духовна складові здоров&rsquo;я&raquo; містить інформацію щодо чинників, які впливають на емоційний, інтелектуальний та духовний розвиток учня. Профілактика шкідливих звичок розглядається в контексті розвитку позитивної самооцінки, навичок критичного мислення й уміння приймати виважені рішення.</p>
<p>Розділ &laquo;Соціальна складова здоров&rsquo;я&raquo; присвячено вивченню чинників, що впливають на соціальне благополуччя людини та правил безпечної поведінки у навколишньому середовищі. Профілактика шкідливих звичок розглядається в контексті формування в учнів навичок протидії негативним соціальним впливам.</p>
<p><em>Зміст навчального матеріалу у програмі</em> складається з двох частин: <em>понятійного і діяльнісного</em>, який складається з вправ для відпрацювання ключових умінь і навичок щодо збереження життя і зміцнення здоров&rsquo;я. Виконання зазначених вправ є обов&rsquo;язковим елементом навчальних занять відповідної тематики. Знаком * позначено вправи, які слід виконувати не лише в класі, а й вдома з допомогою батьків. Знаком ** позначено практичні завдання, які рекомендовано проводити за межами класної кімнати.</p>
<p>Програму побудовано за концентричним принципом. Зазначені розділи є наскрізними для всієї основної школи. У кожному класі зміст, обсяг і послідовність пропонованої учням інформації, організація її засвоєння змінюються відповідно до зростаючих пізнавальних і психологічних особливостей учнів. За умови дотримання державних вимог до результатів навчання послідовність і кількість годин на ці складові у підручниках і календарних планах можуть змінюватися відповідно до авторського викладу, робочого плану школи, необхідності своєчасного реагування на конкретні умови, в яких відбувається навчально-виховний процес (наближення епідемій, стихійне лихо, інфекційні хвороби тощо).</p>
<p><strong>Особливість методики</strong> проведення уроків інтегрованого предмету &laquo;Основи здоров&rsquo;я&raquo; полягає в тому, що оволодіння сприятливими для здоров&rsquo;я і розвитку особистості життєвими навичками потребує багаторазового вправляння, насамперед у процесі групової взаємодії.</p>
<p>Запорукою формування здорової особистості учня є взаєморозуміння, взаємоповага, толерантність, творче співробітництво всіх учасників навчального процесу. Увага вчителя має бути зосереджена на проведенні занять з використанням методів навчання, що ґрунтуються на активній участі всіх учнів: роботі в групах, обговоренні, мозкових штурмах, розробці концептуальних карт, рольових іграх, дискусіях, творчих проектах, інтерв&rsquo;ю, аналізі життєвих ситуацій, екскурсіях, моделюванні розв&rsquo;язання проблеми тощо.</p>
<p>Особливу увагу необхідно надати позитивній мотивації учнів не лише на вибір здорового способу життя, а й активну, щоденну й поступальну їх дію за правилами й вимогами збереження життя й зміцнення здоров&rsquo;я.</p>
<ul>
<li>Учні осмислюють та застосовують концепції щодо промоції добробуту, здоров&rsquo;я і безпеки задля поліпшення життя людини і суспільства.</li>
<li>Учні аналізують впливи суспільства, сім'ї, однолітків, культури, засобів масової інформації, технологій та інших чинників на вибір і практикування здорової безпечної поведінки;</li>
<li>Учні використовують можливості доступу до вірогідної інформації, якісних товарів та послуг для підтримки добробуту, здоров&rsquo;я і безпеки;</li>
<li>Учні сприймають виклики, будують стосунки, демонструють навички міжособистісного спілкування;</li>
<li>Учні застосовують навички прийняття рішень для збереження та забезпечення добробуту, здоров'я, безпеки.</li>
<li>Учні практикують здорову безпечну поведінку, сприймають та дають собі раду з ризиками та розуміють вплив ризикованої поведінки.</li>
<li>Учні відстоюють інтереси особистого, сімейного і суспільного добробуту, безпеки та здоров'я;</li>
<li>Демонструють підприємливі якості та поведінку свідомого споживача.</li>
</ul>
<p>Успішна реалізація програми інтегрованого предмета &laquo;Основи здоров&rsquo;я&raquo; можлива лише на засадах активної співпраці, партнерства всіх учасників навчально-виховного процесу (учнів, педагогів, сім&rsquo;ї та громади), що передбачає й уможливлює:</p>
<p>1) особистісно орієнтоване навчання;</p>
<p>2) збагачення змісту інтегрованого предмета емоційним, особистісно значимим матеріалом;</p>
<p>3) використання інтерактивних методів навчання;</p>
<p>4) стимулювання позитивних інтелектуальних почуттів учнів, послідовну диференціацію та індивідуалізацію вивчення цього предмета;</p>
<p>5) роботу учнів із різними джерелами інформації, різними видами і типами ресурсних матеріалів;</p>
<p>6) відпрацювання практичних дій при вивченні кожної теми;</p>
<p>7) створення умов для активного діалогу між учасниками-партнерами навчально-виховного процесу (учнів, учителів, членів сім&rsquo;ї, громади) та вільного вибору учнями навчальних завдань і способів поведінки;</p>
<p>8) залучення учнів до самооцінювання різних видів своєї діяльності, у тому числі й розвитку життєвих навичок;</p>
<p>9) багатоваріантність форм різних видів діяльності учнів;</p>
<p>10) залучення до активної співпраці сім&rsquo;ї та громади.</p>
<p>Об&rsquo;єктом оцінювання навчальних досягнень учнів з основ здоров&rsquo;я є знання, вміння та навички, емоційно-ціннісне ставлення до навколишньої дійсності, правила поведінки учнів в життєвих ситуаціях.</p>
<p>Позитивно оцінюється кожний крок учня, спрямований на:</p>
<p>1) підвищення рівня знань про здоров&rsquo;я і безпеку життєдіяльності, здоровий спосіб життя, уміння використовувати здобуті знання для зміцнення здоров&rsquo;я;</p>
<p>2) набуття навичок, що сприяють розвитку та взаємозв&rsquo;язку усіх складових здоров&rsquo;я (фізичній, соціальній, психічній та духовній); &nbsp;</p>
<p>3) позитивне ставлення до здорового способу життя.</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>