<div id="hypercomments_widget" class="js-hypercomments-widget invisible"></div>

# Наскрізні лінії

<p>Такі ключові компетентності, як вміння вчитися, ініціативність і підприємливість, екологічна грамотність і здорове життя, соціальна та громадянська компетентності можуть формуватися відразу засобами усіх навчальних предметів&nbsp; і є метапредметними.&nbsp; Виокремлення в навчальних програмах таких інтегрованих змістових ліній як <strong>"Екологічна безпека та сталий розвиток", "Громадянська відповідальність", "Здоров'я і безпека", </strong>"<strong>Підприємливість та фінансова грамотність"</strong>спрямоване на формування в учнів здатності застосовувати знання й уміння з різних предметів у реальних життєвих ситуаціях.</p>
<p>Змістова лінія <strong>"Екологічна безпека та сталий розвиток"</strong>націлена на формування в учнів соціальної активності, відповідальності та екологічної свідомості, готовності брати участь у вирішенні питань збереження довкілля і розвитку суспільства, усвідомлення важливості сталого розвитку для майбутніх поколінь".&nbsp;</p>
<p>Предмет Основи здоров&rsquo;я орієнтує учнів на відповідальне&nbsp; ставлення&nbsp;&nbsp; до навколишнього середовища як потенційного джерела здоров&rsquo;я, добробуту та безпеки людини і спільноти; сприяє розвитку екологічно доцільного мислення і поведінки, як складової формування здорового способу життя; навчає учнів встановлювати причиново-наслідкові зв&rsquo;язки між станом природного довкілля і здоров&rsquo;ям, добробутом та безпекою громади; поглиблює розуміння міжнародного екологічного права, екологічного законодавства України, інформаційного суспільства та сталого розвитку.</p>
<p>Реалізація змістової лінії <strong>"Громадянська відповідальність"</strong>сприятиме формуванню відповідального члена громади і суспільства, що розуміє принципи і механізми функціонування суспільства.</p>
<p>Предмет Основи здоров&rsquo;я орієнтує учнів на громадянську відповідальність за особистий&nbsp; і суспільний добробут, здоров&rsquo;я і безпеку; повагу до прав людини; сприяє усвідомлення&nbsp; ідей демократичного громадянства як засади&nbsp; досягнення добробуту, поваги до прав людини, розвиває уміння реалізовувати громадянські права та свободи, зокрема ті, що стосуються власного добробуту, здоров&rsquo;я та безпеки.</p>
<p>Вивченням питань, що належать до змістової лінії <strong>"Здоров'я і безпека"</strong> прагнуть сформувати учня як духовно, емоційно, соціально і фізично повноцінного члена суспільства, який здатний дотримуватися здорового способу життя і формувати безпечне життєве середовище. При викладанні предмету &laquo;Основи здоров&rsquo;я&raquo; ця наскрізна тема є провідною та розкривається на всіх уроках в 5-9 класах.</p>
<p>Змістова лінія "<strong>Підприємливість та фінансова грамотність"</strong>націлена на розвиток лідерських ініціатив, здатність успішно діяти в технологічному швидкозмінному середовищі, забезпечення кращого розуміння молодим поколінням українців практичних аспектів фінансових питань (здійснення заощаджень, інвестування, запозичення, страхування, кредитування тощо). <strong>Предмет </strong>"<strong>Основи здоров</strong>&rsquo;<strong>я "</strong> має значний потенціал для формування такої ключової компетентності розвитку особистості як підприємливість,орієнтує учнів на усвідомлення взаємозв&rsquo;язку життєвого успіху з усіма складовими здоров&rsquo;я; ставлення до збереження&nbsp; і зміцнення здоров&rsquo;я як до ознаки підприємливості. Обов&rsquo;язковими та вкрай корисними для формування підприємливої компетентності є виконання практичних робіт у вигляді проектів, зокрема таких як &laquo;Проект самовиховання&raquo; та &laquo;Дослідження ринку праці за матеріалами засобів масової інформації&raquo;.</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>